Følgende teknologier brukes ofte med PowerApps til å bygge og dele robuste apper på tvers av organisasjonen. Appene kan integrere data fra flere kilder, og de kan inkludere arbeidsflyter som automatiserer oppgavene. 

* **Microsoft Flow** – opprett automatiserte arbeidsflyter mellom de mest brukte appene og tjenestene
* **Datakilder, tilkoblinger og koblinger og gatewayer** – hent lokale data og data fra skyen til appene dine
* **Microsoft Dynamics 365** – kjør alle forretningsappene dine på nettet
* **Microsoft AppSource** – del appene til dette sentraliserte området for Microsoft og våre mange partnere

### <a name="microsoft-flow"></a>Microsoft Flow
**Microsoft Flow** er en tjeneste som gjør det mulig å automatisere arbeidsflyten på tvers av de stadig flere appene og tjenestene som forretningsbrukere setter sin lit til. Microsoft Flow kan effektivisere virksomheten, slik at du kan bruke mindre tid på kjedelige, repetitive oppgaver og mer på det du ønsker å gjøre. Bruk Microsoft Flow sammen med PowerApps, og **bygg apper som utløser og svarer på arbeidsflyter**.

![Microsoft Flow](./media/learning-powerapps-parts/powerapps-flow.png)

### <a name="data-sources-connections-and-connectors-and-gateways"></a>Datakilder, tilkoblinger og koblinger og gatewayer
Du kan ha mange **datakilder** som du vil bruke, og PowerApps lager **tilkoblinger** til disse datakildene ved hjelp av **koblinger**. Noen av de mest populære datakildene er vist nedenfor. Mange av dem er skytjenester, som Salesforce. Koblinger er kanskje ikke den mest spennende delen av apputvikling, men de er helt vesentlige når du vil jobbe med data som er aktuelle for deg, kollegaene og kundene. For data som er lagret lokalt i stedet for i skyen, bruker du en **gateway** til å lage en pålitelig tilkobling mellom PowerApps og datakilden. Gatewayen er plassert på en lokal datamaskin og kommuniserer med PowerApps.

![Datakilder og koblinger i PowerApps](./media/learning-powerapps-parts/powerapps-data.png)

### <a name="microsoft-dynamics-365"></a>Microsoft Dynamics 365
**Dynamics 365** er en skybasert tjeneste med spesialutviklede apper for å håndtere konkrete oppgaver i virksomheten, som salgsstøtte, drift og kundeservice. I PowerApps deler du appene til AppSource, og deretter kan brukerne du deler dem med, vise og kjøre appene i Dynamics 365 og på mobile enheter. Fordelen med å ha appene i Dynamics 365 er at du har **ett sted der du kan kjøre alle forretningsappene dine** – fra appopprettere i organisasjonen, fra Microsoft og fra tredjeparter.

![Microsoft Dynamics 365](./media/learning-powerapps-parts/powerapps-dynamics.png)

### <a name="microsoft-appsource"></a>Microsoft AppSource
**AppSource** er stedet der du **enkelt kan finne og evaluere apper fra kollegaene dine og fra Microsoft og våre partnere**. Når du deler en app fra PowerApps, blir den tilgjengelig i AppSource. Du kan velge å gjøre den tilgjengelig bare for personer i organisasjonen, eller du kan gjøre den offentlig tilgjengelig.

![Microsoft AppSource](./media/learning-powerapps-parts/powerapps-appsource.png)

Nå vet du litt mer om alle sidene ved PowerApps og relaterte teknologier. Det er ingen grunn til å pugge listen. Vi skal gå nærmere inn på de forskjellige delene i løpet av kurset. Neste trinn er en innføring i de tilgjengelige alternativene når du skal lage apper.

